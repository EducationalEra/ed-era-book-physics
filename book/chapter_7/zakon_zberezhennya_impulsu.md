#Закон збереження імпульсу


Під час отримання рiвняння другого закона Ньютона в імпульсній формі, ми роздiлили сили, якi дiють на частинки, на <b>внутрiшнi</b> (сили взаємодiї мiж частинками) та <b>зовнiшнi</b>. За вiдсутностi зовнiшнiх сил система тiл називається <span class="p1"><b>замкненою</b></span>. Iншими словами, <b>замкнена система</b> — це система, в якiй наявнi лише сили, обумовленi взаємодiєю тiл цiєї системi. У попередньому роздiлi ми вже з’ясували з вами, що змiна сумарного iмпульсу системи дорiвнює сумарнiй зовнiшнiй силi, яка дiє на систему тiл.

$$
\dfrac{\Sigma \Delta \vec{p}}{\Delta t} = \Sigma \vec{F_{}}_{зовн}
$$

Отже, якщо система замкнена, що означає, що в ній відсутні зовнішні сили, то рівняння набуває вигляду:

$$
\dfrac{\Sigma \Delta \vec{p}}{\Delta t} = 0
$$

Виходить, що зміна імпульсу в замкненій системі дорівнює нулеві. Це у свою чергу означає, що <b>за відсутності зовнішніх сил імпульс системи залишається незмінним.</b>

<div class="eoz-wrap">
<span class="eoz">Визначення</span>
<div class="eoz-text">
<span class="p1">Закон збереження імпульсу</span>
<br>
<br>
Для системи тіл, що взаємодіють між собою (незалежно від природи взаємодії), за відсутності зовнішніх сиил сумарний імпульс тіл є величиною сталою:
<center><b>імпульс системи до взаємодії $$=$$ імпульс системи після взаємодії</b></center>
<br>
<br>
<div class="centered-table-wrapper">
<table class="centered-table">
<tr class="eq">
<td class="eq">
<p1>$$\Sigma \vec{p}_i = \Sigma m_i \vec{\upsilon}_i = const \Rightarrow \Sigma \vec{p}_i = \Sigma \vec{p}_i^{\prime}$$</p1>,
</td>
</tr>
</table>
</div>
де $$\Sigma \vec{p}_i$$ — сумарний імпульс системи після взаємодії.
</div>
</div>

<p>Закон збереження iмпульсу на рiвнi з законом збереження енергiї є одним iз найважливiших законiв у фiзицi, а його застосування виходить далеко за межi класичної механiки, як i його визначення. Наприклад, iмпульсом володiє свiтло, а саме фотони – частинки, якi є носiями свiтла (їхня маса рiвна нулеві). Рiзного роду квазiчастинки (не є частинками в класичному розумiннi, як-от м’ячик, горошина тощо), якi описують дуже складнi явища у квантовiй фiзицi, також володiють iмпульсом i для них виконується ЗЗI.</p>

<p><span class="p1"><b>Розгляньмо відразу приклад:</b></span></p>

<p>Потяг масою $$m_1 = 10 \thinspace \text{т}$$ їде до нерухомого потяга масою $$m_2 = 7 \thinspace \text{т}$$ зі швидкістю $$\upsilon_1 = 20 \thinspace \text{м/с}$$. Після зіткнення потяги скріплюються і починають рухатися разом. Яка швидкість потягів після зіткнення?</p>

<div class="space"><img class="image" width="600"  src="https://rawgit.com/chudaol/ed-era-book-physics/master/images/chapter_7/24.png"></div>

<b><i>Розв’язання.</i></b> Якщо знехтувати силами тертя, опору повітря тощо, то ми маємо приклад <b>замкненої системи</b>. Вважаємо, що єдині сили, наявні в даній задачі — сили, які виникають внаслідок взаємодії двох потягів. Отже, зміна загального імпульсу системи, яка в даному разі складається із двох потягів, дорівнює нулеві.

$$
\dfrac{\Sigma \Delta \vec{p}}{\Delta t} = \Sigma \vec{F_{}}_{зовн} \rightarrow | F_{зовн} = 0| \rightarrow \dfrac{\Sigma \Delta \vec{p}}{\Delta t} = 0 
$$

Оскільки зміна імпульсу дорівнює нулеві, імпульс системи до зіткнення дорівнює імпульсу системи після зіткнення.

$$
\Sigma \vec{p} = \Sigma \vec{p}^{\prime}
$$

<b>До зіткнення.</b> Перший потяг з масою $$m_1$$ рухається зі швидкістю $$\upsilon_1$$, другий потяг з масою $$m_2$$ — нерухомий ($$\upsilon_2 = 0$$). Сумарний імпульс:

$$
m_1 \upsilon_1 + m_2 \upsilon_2
$$

<b>Після зіткнення.</b> Два потяги тепер зчеплені, їхня загальна маса — $$m_1 + m_2$$ і рухаються вони зі швидкістю $$\upsilon^{\prime}$$. Імпульс системи:

$$
(m_1 + m_2) \upsilon^{\prime}
$$

Отже, <b>закон збереження імпульсу</b> в даному випадку виглядає так:

$$
m_1 \upsilon_1 = (m_1 + m_2) \upsilon^{\prime}
$$

Звідси отримаємо швидкість потягів після зіткнення:

$$
\upsilon^{\prime} = \dfrac{m_1 \upsilon_1}{m_1 + m_2} = \dfrac{10000 \cdot 20}{10000 + 7000} \approx 11.8 \thinspace \text{м/с}
$$

Як бачимо, швидкість, з якою потяги рухаються після зіткнення, трішки більша за половину швидкості першого потяга до зіткнення. Перевірте самостійно, що <b>якщо б потяги були однакової маси, то швидкість вийшла б рівно в два рази меншою.</b>