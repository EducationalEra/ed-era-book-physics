#Iмпульс тiла і другий закон Ньютона

<div class="eoz-wrap">
<span class="eoz">Означення</span>
<div class="eoz-text">
<b>Iмпульс частинки або об’єкта</b>, який може бути змодельований частинкою маси $$m$$, що рухається зi швидкiстю $$\upsilon$$ – це величина, яка визначається як добуток
маси частинки та її швидкостi:
$$
\vec{p}=m\vec{\upsilon}
$$<p></p>

<b>Iмпульс</b> – векторна величина, яка спiвнапрямлена з швидкiстю, оскільки визначається добутком скаляра $$m$$ на вектор $$\vec{\upsilon}$$.
<br>
<br>
<div class="space"><img class="image" width="300"  src="https://rawgit.com/chudaol/ed-era-book-physics/master/images/chapter_7/21.png"></div>
<span class="p1">У <b>SI</b></span> – $$\dfrac{\text{кг} \cdot \text{м}}{\text{с}}$$
</div>
</div>

Свого часу Ньютон називав величину $$m \vec{\upsilon}$$ <b>кiлькiстю руху</b>. I справдi, iмпульс
дозволяє врахувати i швидкiсть, i масу об’єкта. Наприклад, iмпульс баскетбольного м’яча бiльший за iмпульс маленького тенiсного м’ячика, який рухається з такою самою
швидкiстю. Чи, наприклад, iмпульс тiла з бiльшою швидкiстю бiльший за iмпульс тiла з такою самою масою, але з меншою швидкiстю.
<p>Яку ж саме роль вiдiграє iмпульс у фiзицi? Насправдi, другий закон Ньютона
доречнiше формулювати якраз використовуючи концепцiю iмпульсу. Бiльше того, деякi задачi взагалi дуже складно або навiть неможливо розв’язати без застосування
iмпульсу. Сподiваюсь, що вас це заiнтригувало, а ми розглядаємо наступну ситуацiю.</p>


<i><b>Розглянемо двi частинки масою $$m_1$$ та $$m_2$$, якi рухаються зi швидкостями $$\vec{\upsilon}_1$$ та $$\vec{\upsilon}_2$$ вiдповiдно. На кожну з частинок дiє певна зовнiшня сила $$\vec{F_{}}_{1зовн}$$ та $$\vec{F_{}}_{2\text{зовн}}$$.
Нехай частинки взаємодiють мiж собою, наприклад, за допомогою гравiтацiйного тяжiння (природа взаємодiї нас не цiкавить i не має значення). Нехай перша
частинка дiє на другу iз силою $$\vec{F_{}}_{12}$$. Вiдповiдно до третього закону Ньютона, друга частинка дiє на першу з тiєю ж самою силою за модулем, але з протилежним напрямком:</b></i>
$$
\vec{F_{}}_{12} = -\vec{F_{}}_{21}
$$
<div class="space"><img class="image" width="600"  src="https://rawgit.com/chudaol/ed-era-book-physics/master/images/chapter_7/22.png"></div>

Запишемо закон руху (II з-н Ньютона) для кожної з них:
$$
\vec{F_{}}_{1зовн} + \vec{F_{}}_{12} = m\vec{a}_1 \tag{1}
$$$$
\vec{F_{}}_{2зовн} + \vec{F_{}}_{21} = m\vec{a}_2 \tag{2}
$$
Як вже було зазначено, $$\vec{F_{}}_{21} = -\vec{F_{}}_{21}$$ за третiм законом Ньютона. Пiдставимо в рівняння $$(2)$$ силу $$\vec{F_{}}_{21}$$.
$$
\vec{F_{}}_{2зовн} - \vec{F_{}}_{12} = m\vec{a}_2 \tag{3}
$$
Тепер додамо рівняння $$(1)$$ та $$(3)$$:
$$
\vec{F_{}}_{1зовн} + \vec{F_{}}_{12} + \vec{F_{}}_{2зовн} - \vec{F_{}}_{12} = m\vec{a}_1 + m\vec{a}_2
$$$$
\vec{F_{}}_{1зовн} + \vec{F_{}}_{2зовн} = m\vec{a}_1 + m\vec{a}_2
$$
Для подальшої зручності поміняємо місцями ліву та праву сторони виразу:$$
m\vec{a}_1 + m \vec{a}_2 = \vec{F_{}}_{1зовн} + \vec{F_{}}_{2зовн} \tag{4}
$$
Пригадаємо. що миттєве прискорення тіла — це зміна швидкості $$\Delta \vec{\upsilon}$$ за нескінченно малий проміжок часу $$\Delta t: \ \vec{a} = \dfrac{\Delta \vec{\upsilon}}{\Delta t}$$. Підставимо це у формулу $$(4)$$:

$$
m_1 \dfrac{\Delta \vec{\upsilon}_1}{\Delta t} + m_2 \dfrac{\Delta \vec{\upsilon}_2}{\Delta t} = \vec{F_{}}_{1зовн} + \vec{F_{}}_{2зовн}$$
$$
\dfrac{m_1 \Delta \vec{\upsilon}_1 + m_2 \Delta \vec{\upsilon}_2}{\Delta t} = \vec{F_{}}_{1зовн} + \vec{F_{}}_{2зовн}
$$
Якщо імпульс $$\vec{p} = m \vec{\upsilon}$$, то зміну імпульсу $$\Delta \vec{p}$$ можна представити таким чином: $$\Delta \vec{p} = m \Delta \vec{\upsilon}$$ (за умови незмінної маси).
$$
\dfrac{\Delta \vec{p}_1 + \Delta \vec{p}_2}{\Delta t} = \vec{F_{}}_{1зовн} + \vec{F_{}}_{2зовн} \tag{5}
$$
У розглянутому випадку ми мали дві частинки з двома імпульсами та двома зовнішніми силами, які діяли на них. Якщо провести узагальнення для більшої кількості частинок, можна ввести величину, яка є сумарним імпульсом усіх частинок $$\vec{p} = \Sigma \thinspace \vec{p}_i$$ (де $$i$$ — номер частинки в розглянутій системі), а, відповідно, зміна загального імпульсу системи частинок за нескінченно малий проміжок часу $$\Delta t - \Delta \vec{p} = \Sigma \Delta \vec{p}_i$$. Сума всіх зовнішніх сил — $$\Sigma \ \vec{F_{}}_{i \thinspace зовн} = \vec{F_{}}_{зовн}$$. Підставимо це у формулу $$(5)$$ і отримаємо загальний вигляд формули:

<div class="space"><div class="centered-table-wrapper">
<table class="centered-table">
<tr class="eq">
<td class="eq">
<p1>$$\dfrac{\Delta \vec{p}}{\Delta t} = \vec{F_{}}_{зовн}$$</p1>
</td>
</tr>
</table></div></div>

Трішки трактування. У вищезгаданій формулі ми отримали, що зміна імпульсу системи відбувається за рахунок дії <b>зовнішніх сил</b> (сил, які виникають не між частинками системи, а ззовні).

<p>Важливим є те, що під час розгляду кожної частинки окремо зміна її імпульсу залежить від взаємодії з сусідніми частинками, оскільки при такому розгляді всі сили для неї є зовнішніми, але якщо ми розглянемо систему, в якій перебуває багато частинок, то зміна сукупного імпульсу системи залежить тільки від зовнішніх сил, що діють на частинки. Вся взаємодія всередині системи інкапсулюється і при цьому не є важливою, оскільки внутрішні сили компенсують одна одну (аналогічно до $$\vec{F_{}}_{12} = - \vec{F_{}}_{21}$$) і не мають ніякого значення при розгляді системи як єдиного цілого. Як відомо, матерія складається з атомів, які в свою чергу рухаються та взаємодіють між собою, але в силу міркувань, наведених вище, ми можемо розглядати будь-яке тіло як окремий об’єкт під дією зовнішньої сили і при цьому не вдаватись у подробиці того, що відбувається на атомному рівні в даному тілі.</p>

<p>Отже, якщо ми маємо одну частинку, то зміна її імпульсу можлива за рахунок дії <b>ненульової сумарної зовнішньої сили</b> на цю частинку, зміна сумарного імпульсу системи з двох частинок можлива за рахунок дії <b>сумарної ненульової зовнішньої сили</b> на цю систему тощо.</p>

<p>Саме у вигляді рівняння, яке записано для однієї частинки, свого часу Ньютон сформулював свій другий закон.</p>

<div class="eoz-wrap">
<span class="eoz">Визначення</span>
<div class="eoz-text">
<b>Другий закон Ньютона в імпульсному формулюванні</b>

<i>Зміна імпульсу тіла дорівнює рівнодійній силі, яка прикладена до цього тіла.</i>
$$
\frac{\Delta \vec{p}}{\Delta t} = \vec{F_1} + \vec{F_2} + \cdots + \vec{F_i} = \vec{F_{}}_{рівнод}
$$
</div>
</div>

<p>Навіщо нам ще один вигляд закону Ньютона? Насправді, формулювання другого закону Ньютона в імпульсному вигляді більш загальне і справедливе не тільки у класичній, а й у релятивістській механіці (частинки рухаються із швидкостями близькими до швидкості світла, а маса частинок не є сталою величиною і залежить від їхніх швидкостей).</p>

<p>У класичній механіці, якій присвячено цей курс лекцій, легко пересвідчитися, що такий запис еквівалентний вже звичному для нас $$\vec{F_{}}_{рівнод} = m \vec{a}$$:</p>

$$
\vec{F_{}}_{рівнод} = \frac{\Delta \vec{p}}{\Delta t} = \frac{\Delta (m \vec{\upsilon})}{\Delta t} = m \frac{\Delta \vec{\upsilon}}{\Delta t} = m \vec{a}
$$

<p>Слід зазначити, що таке перетворення справедливе, якщо маса тіла не змінюється. Саме тоді можливий перехід: $$\Delta (m \vec{\upsilon}) = m \Delta \vec{\upsilon}$$.</p>

<div class="task-wrap">
<span class="task">Задача 1</span> <b>Удар футболіста</b>
<div class="task-text">
З якою силою футболіст б’є по м’ячу, який перебуває в стані спокою, якщо одразу після удару його швидкість – 150 км/год? Стандартний м’яч п’ятого розміру (розмір м’яча у великому футболі) має масу 450 грамів. Тривалість контакту м’яча з ногою приблизно 0,01 с.
<br>
<br>
<img class="image" width="300"  src="https://rawgit.com/chudaol/ed-era-book-physics/master/images/chapter_7/23.png">
<br>
<br>
<b><i>Розв’язок.</i></b> Для розв’язання задачі можемо скористатися другим законом Ньютона в імпульсній формі.
$$
F = \dfrac{\Delta p}{\Delta t}
$$
<b>Імпульс м’яча до удару:</b>
$$
p_1 = m \upsilon_1 \rightarrow |\upsilon_1 = 0| \rightarrow 0
$$
<b>Імпульс м’яча після удару:</b>
$$
p_2 = m \upsilon_2 \rightarrow |\upsilon_2 = 150 \cdot \frac{\text{км}}{\text{год}} = 150 \cdot \frac{1000 \text{м}}{3600 \text{с}} \approx 41.7 \frac{\text{м}}{\text{с}}| \rightarrow p_2 = 0.45 \cdot 41.7 \approx 18.8 \ (\text{кг}\cdot\text{м/с}^2)
$$
Отже, сила, з якою футболіст б’є по м’ячу:
$$
F = \frac{\Delta p}{\Delta t} = \frac{p_2 - p_1}{\Delta t} = \frac{m \upsilon_2 - m \upsilon_1}{\Delta t} = \frac{18.8 - 0}{0.01} = 1880 \thinspace (H)
$$
Це дуже велика сила. Подумайте, чи більша ця сила за силу яка потрібна, щоб підняти вгору людину масою 100 кг.
</div>
</div>

