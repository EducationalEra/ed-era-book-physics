#Закони збереження, пружні та непружні зіткнення

Розглядаючи зіктнення будемо вважати, що внутрішні сили, тобто сили взаємодії тіл, які беруть участь у процесі, значно більші за зовнішні сили. Це дає змогу використовувати модель <span class="p1"><b>замкненої системи</b></span> та <span class="p1"><b>закон збереження імпульсу</b></span>.

<p>Отже, хоч би яке не було зіткнення, імпульс системи зберігається. Однак це не завжди означає, що зберігається кінетична енергія. Саме за допомогою спостережень за поведінкою енергією можна класифікувати різні типи зіткнень.</p>
<br>
<br>
<div class="eoz-wrap">
<span class="eoz">Визначення</span>
<div class="eoz-text">
<span class="p1"><b>Пружне зіткнення</b></span> – зіткнення, при якому сумарна кінетична енергія зберігається. <b>Сумарна кінетична енергія системи до зіткнення дорівнює сумарній кінетичній енергії після зіткнення.</b>
$$
\Sigma E_{iK} = \Sigma E_{iK}^\prime
$$
</div>
</div>
<br>
<br>
<div class="space"><img class="image" width="300"  src="/images/chapter_7/26.png"></div>

Отже, наприклад, маємо дві кульки: одна маси $$m_1$$ рухається зі швидкістю $$\vec{\upsilon}_1$$ до другої кульки маси $$m_2$$, яка перебуває в стані спокою ($$\upsilon_2 = 0$$). Після пружного зіткнення перша кулька має швидкість $$\vec{\upsilon}_1^\prime$$, а друга має швидкість $$\vec{\upsilon}_2^\prime$$. Напрями швидкостей вказано на рисунку вище.
<br>

<p><b><span class="p1">Закон збереження імпульсу</span></b> (не забувайте, що $$\upsilon_2 = 0 \thinspace$$):</p>
<br>
$$
m_1 \upsilon_1 + m_2 \upsilon_2 = m_1 \upsilon_1^\prime + m_2 \upsilon_2^\prime \Rightarrow m_1 \upsilon_1 = m_1 \upsilon_1^\prime + m_2 \upsilon_2^\prime
$$
<br>
<p><b><span class="p1">Закон збереження енергії:</span></b></p>
<br>
$$
E_{1K} + E_{2K} = E_{1K}^\prime + E_{2K}^\prime \Rightarrow \dfrac{m_1 \upsilon_1^2}{2} = \dfrac{m_1 {\upsilon_1^\prime}^{2}}{2} + \dfrac{m_2 {\upsilon_2^\prime}^{2}}{2}
$$
<br>
Насправді в природі важко знайти приклади абсолютно пружного зіткнення. Однак гарним прикладом, де можна використовувати таке наближення, є зіткнення більярдних куль. Воно майже пружне і така апроксимація не буде суперечити здоровому глузду.
<br>
<br>

<div class="eoz-wrap">
<span class="eoz">Визначення</span>
<div class="eoz-text">
<span class="p1"><b>Непружне зіткнення</b></span> – <b>зіткнення, при якому повна кінетична енергія системи не зберігається.</b> Частина чи вся кінетична енергія переходить у внутрішню енергію, наприклад витрачається на нагрівання тіл. Абсолютно непружним зіткненням вважають зіткнення, при якому тіла «злипаються» й відтак рухаються разом.

<br>
$$
\Sigma E_{iK} = \Sigma E_{iK}^\prime + Q
$$
<br>

$$Q$$ – внутрішня енергія
</div>
</div>

<br>
<br>
<div class="space"><img class="image" width="300"  src="/images/chapter_7/27.png"></div>
<br>
Отже, якщо нам нічого не відомо про внутрішню енергію, то для подібної задачі з двома тілами, які зіштовхнулися непружно, можемо записати лише <b>закон збереження імпульсу</b> (знову друга кулька спочатку перебуває в стані спокою, тобто $$\upsilon_2 = 0 \thinspace$$):

$$
m_1 \upsilon_1 = (m_1 + m_2) \upsilon^\prime
$$