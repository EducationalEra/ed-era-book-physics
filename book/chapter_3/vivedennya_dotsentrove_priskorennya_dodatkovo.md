# Виведення. Доцентрове прискорення (додатково)

<div class="space">Цей пiдпункт для тих, хто зацiкавлений у тому, як саме було отримано формулу для доцентрового прискорення. Тут буде трiшки математичних концепцiй, але навiть якщо ви поки не маєте вiдповiдного мат апарату – не страшно. Я впевнений, що на рiвнi розумiння ви впораєтесь з цим виведенням. Ми з вами вже мали досвiд у визначеннi миттєвих величин у точцi. Зараз нам потрiбно визначити миттєве прискорення.</div>

<div class="space" align="center">$$\vec{a} = \lim\limits_{\Delta t\to 0}  \dfrac{\Delta \vec{\upsilon}}{\Delta t}$$</div>

<div class="space">Цей математичний запис означає, що ми повиннi розiбратися з тим, як змiнюється швидкiсть за дуже-дуже малий промiжок часу (саме це означає напис $$\Delta t \rightarrow 0)$$. Зобразимо для наглядностi на рисунку змiну швидкостi через умовно маленький промiжок часу.</div>

<div class="space"><img class="image" width="410" src="https://rawgit.com/chudaol/ed-era-book-physics/master/images/chapter_3/14.png" /></div>

<div class="space">Звертаємо вашу увагу на те, що, звичайно, вiзуалiзувати надзвичайно маленький промiжок – неможливо, але можна наблизитись у розумiннi того, що буде вiдбуватися при подальшому зменшеннi промiжка, який ми розглядаємо. Давайте поглянемо на змiну швидкостi за цей час, тобто зведемо вектори $$\vec{\upsilon_1}$$ та $$\vec{\upsilon_2}$$ у одну точку.</div>

<div class="space"><img class="image" width="450" src="https://rawgit.com/chudaol/ed-era-book-physics/master/images/chapter_3/15.png" /></div>

<div class="space">Бачимо, що при виборi дуже малого промiжку часу, вектор $$\Delta \vec{\upsilon}$$ буде наближатися до перпендикуляра до швидкостi у точцi. Отже, з напрямом більш-менш розiбралися. Тепер давайте поглянемо на дані трикутники. У нас є трикутник (верхнiй рисунок), що утворений двома радiусами та хордою $$\Delta l$$ та трикутник з векторною рiзницею швидкостей (нижнiй рисунок). Ви вже помiтили, що в обох випадках маємо кут $$\Delta \varphi$$. При наближеннi малих кутiв цi трикутники – подiбнi. Трикутники, якi по сутi є змаштабованою копiєю одне одного. Це означає, що спiввiдношення мiж сторонами одного трикутника дорiвнює спiввiдношенню мiж вiдповiдними сторонами iншого.</div>

<div class="space" align="center">$$\dfrac{\Delta \upsilon}{\upsilon} \approx \dfrac{\Delta l}{R} \Rightarrow \Delta \upsilon = \dfrac{\upsilon}{R} \Delta l$$</div>

<div class="space">Щоб отримати прискорення, нам потрiбно подiлити $$\Delta \upsilon$$ на маленький промiжок часу $$\Delta t$$. Дiлимо обидвi частини рiвняння:</div>

<div class="space" align="center">$$a_Д = \dfrac{\upsilon}{R} \cdot \dfrac{\Delta l}{\Delta t}$$</div>

<div class="space">Також важливим є те, що наближуючи промiжок часу до нуля довжина $$\Delta l$$ все бiльше наближується до довжини дуги мiж двома точками. А довжина дуги подiлена на час, за який ця дуга була пройдена – визначає лiнiйну швидкiсть $$\upsilon \ : \ \upsilon = \dfrac{\Delta l}{\Delta t}$$.</div>

Отже, маємо:
<div class="space"><div class="centered-table-wrapper">
<table class="centered-table">
<tr class="eq">
<td class="eq">
<p1>$$a_Д = \dfrac{\upsilon^2}{R}$$</p1>
</td>
</tr>
</table></div></div>

<div class="space"><p class="p3"><span class="p1"><b>Аналiз формули:</b></span> Чим бiльша швидкiсть, тим бiльше повинне бути доцентрове прискорення. Iнтуiтивно зрозумiлий такий момент, чим швидше рухається машина перед поворотом, тим бiльше у неї шансiв "вилетiти". Доцентрове прискорення у випадку з машиною обумовлене тертям мiж шинами та поверхнею дороги. Саме тому пiд час дощу, коли дорога бiльш слизька – вiрогiднiсть "вилетiти" пiдвищується. Ми ще повернемося до цього у розділі "динамiка руху тiла по колу".</p></div>

<p class="p3">Тепер поговоримо про радiус. Чим менше радiус, тим бiльше потрiбне доцентрове прискорення. Тут треба чітко розрізняти поняття радiус та кривизна. Чим бiльше радiус, тим менша кривизна. Поворот меншого радiуса означає, що це бiльш "крутий" поворот. Отже, потрiбно, щоб було бiльше зчеплення з дорогою i вiдповiдно бiльше доцентрове прискорення. </p>