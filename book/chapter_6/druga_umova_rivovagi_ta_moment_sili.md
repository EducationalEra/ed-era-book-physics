# Друга умова рiвноваги та момент сили

У попередньому пунктi було розглянуто умову рiвноваги, де головним чином важливо, щоб рiвнодiйна сил дорiвнювала нулю. Зараз ви зрозумiєте, що це лише одна з умов i вона зовсiм не завжди є достатньою.

<div class="space"><img class="image" width="250"  src="https://rawgit.com/chudaol/ed-era-book-physics/master/images/chapter_6/18.png"></div>

На рисунку вище зображено поверхню, на якiй закрiплено брусок таким чином, що вiн може обертатися (вiсь обертання на рис.). До протилежних сторiн прикладено однаковi сили.

— Чи в рiвновазi тiло?

— Нi. Адже, в даному разi ми маємо кутове прискорення. Тiло выводиться iз стану спокою пiд дiєю двох сил i починає обертатися. Кутову швидкiсть змiнено, тож рiвновага вiдсутня.

<p class="p3">Справдi, не дивлячись на те, що сума прикладених сил дорiвнює нулю (маємо двi сили, напрямленi в протилежнi напрямки), рiвновага вiдсутня.</p>

<div class="space"><img class="image" width="250"  src="https://rawgit.com/chudaol/ed-era-book-physics/master/images/chapter_6/19.png"></div>

Ще одне важливе спостереження. Нехай тi самi двi сили прикладенi так, як зображено на рисунку вище. Iнтуiтивно зрозумiло, що брусок не буде обертатися i залишиться у станi рiвноваги. З цього конкретного прикладу можна зробити висновок, що є якась величина, яка залежить вiд сили та вiдстанi вiд вiсi обертання. Ця величина називається <span class="p1"><b>моментом сил</b></span> i перед тим, як отримати другу умову рiвноваги тiла, ми повиннi розглянути це поняття.

<p class="p3">Поговоримо про простий приклад iз повсякденного життя. Маємо звичайнi дверi та два випадки. Перший, ручка крiпиться на краю дверей, подалi вiд вiсi обертання. До такої ситуацiї ми звикли, так зазвичай i робиться. У другому випадку ручка прикрiплена ближче до вiсi обертання.</p>

<div class="space"><img class="image" width="250"  src="https://rawgit.com/chudaol/ed-era-book-physics/master/images/chapter_6/20.png"></div>

<p class="p3">Якщо ви спробуєте перевiрити, у якому з випадкiв вiдчиняти дверi легше, то пересвiдчитесь, що це вiдбувається, коли ручку розмiщено далi вiд осi обертання. Отже, можна зробити висновок, що iснує величина, яка характеризує обертання тiла i вона залежить вiд сили, яка прикладається до певної точки цього тiла та вiд вiдстанi до вiсi обертання.</p>

<div class="eoz-wrap">
<span class="eoz">Означення</span>
<div class="eoz-text">
<b>Момент сили</b> $$M$$ – величина, яка чисельно дорiвнює добутку модуля прикладеної сили $$F$$ та вiдстанi вiд осi обертання до лiнiї дiї цiєї сили.

Вiдстань вiд осi обертання до лiнiї дiї сили називається плечем цiєї сили i позначається лiтерою $$l$$.  Iншими словами, плече сили – перпендикуляр проведений вiд точки обертання до лiнiї дiї сили.

<div align="center">$$M = F \cdot l$$</div>

<b>SI: Н $$\cdot$$ м</b>

Момент сили характеризує обертання тiла. Обертання може бути як за годинниковою стрiлкою, так i проти. Давайте домовимось, якщо маємо перший варiант, то момент сили – додатнiй, якщо проти – вiд’ємний.

<div class="space"><img class="image" width="250"  src="https://rawgit.com/chudaol/ed-era-book-physics/master/images/chapter_6/21.png"></div>
</div>
</div>

<p class="p3">Слiд ще пояснити поняття <b>плеча сили</b>. Це перпендикуляр, проведений вiд точки обертання до лiнiї дiї сили. Маємо три ситуацiї:</p>

<div class="space"><img class="image" width="250"  src="https://rawgit.com/chudaol/ed-era-book-physics/master/images/chapter_6/22.png"></div>

У кожнiй з них є брусок, який по центру має вiсь обертання. Вiдстань вiд вiсi обертання до точки прикладання сили – $$R$$. Важливо розумiти, що плече сили $$l \not= R$$. Розглянемо ситуацiї по порядку:

<ol>
<li>
Силу $$\vec{F}$$ прикладено до краю бруска перпендикулярно до $$R$$. В такому випадку будемо мати обертання за годинниковою стрiлкою, а плече сили $$l = R$$.

<div align="center">$$M = F l = FR$$</div>
</li>
<li>
Силу $$\vec{F}$$ прикладено пiд певним кутом до $$R$$. Плече сили, як вже зазначалося, це перпендикуляр, проведений вiд точки обертання до лiнiї дiї сили. Iз прямокутного трикутника видно, що плече $$l$$ – це протилеглий катет до кута мiж $$R$$ та $$F$$. Отже, $$l$$ та $$R$$ пов’язує $$\sin \alpha \Rightarrow l = R \sin \alpha$$.

<div align="center">$$M = F l = F R \sin \alpha$$</div>

Ви знаєте, що $$\sin \alpha \le 1$$, це означає що найбiльший момент сили досягається в тому випадку, коли силу прикладено перпендикулярно до $$R$$. Наступна ситуацiя фiналiзує це твердження.
</li>
<li>
Кут мiж прикладеною силою $$\vec{F}$$ та вiдрiзком $$R$$ дорівнює 0º. Iнтуiтивно зрозумiло, що в такiй ситуацiї нiякого обертання не буде взагалi. Це пiдтверджується розглянутою нами теорiєю. Так як плече сили дорiвнює $$l = R \sin \alpha = R \sin 0º = 0$$, отримуємо, що момент сили також дорiвнює нулю.

<div align="center">$$M = F l = F \cdot 0 = 0$$</div>
</li>
</ol>

Отже, пiсля розглянутого поняття момента сили, можна сформулювати другу умову рiвноваги та розглянути деякi приклади.

<div class="eoz-wrap">
<span class="eoz">Означення</span>
<div class="eoz-text">
Друга умова рiвноваги: щоб тiло перебувало у станi рiвноваги, сума моменiв сил вiдносно будь-якої нерухомої вiсi повинна дорiвнювати нулю.

<div align="center">$$\Sigma M = 0$$</div>

Це якраз i є умовою вiдсутностi кутового прискорення $$\alpha$$.
</div>
</div>

Розглянемо використання другої умови рiвноваги на прикладах. Маємо стрижень, який закрiплено на вертикальнiй стiйцi таким, чином, що вiн може обертатися. Стрижень однорiдний та має певну масу $$M$$. Довжина однiєї подiлки нехай буде
умовно: $$d$$.

<div class="space"><img class="image" width="250"  src="https://rawgit.com/chudaol/ed-era-book-physics/master/images/chapter_6/23.png"></div>

Якщо закрiпити його строго по центру, то обертатися вiн не буде. Ситуацiя вiдповiдає обом умовам рiвноваги.

<span class="p1"><b>Перша:</b></span> сила тяжiння $$M\vec{g}$$ урiвноважена силою реакцiї опори $$\vec{N}$$. дорiвнюють нулю. <span class="p1"><b>Друга:</b></span> вiдносно точки обертання у нас є два нульових момента, адже плече сили $$M\vec{g}$$ та сили $$\vec{N}$$ дорiвнюють нулю. Надалi цi двi сили можемо не розглядати, адже на рiвновагу вони впливати не будуть.

<p class="p3">Тепер почепимо два вантажi маси $$m$$ на краях стрижня.</p>

<div class="space"><img class="image" width="250"  src="https://rawgit.com/chudaol/ed-era-book-physics/master/images/chapter_6/24.png"></div>

Iнтуiтивно зрозумiло, що стрижень знову буде перебувати у станi рiвноваги. Розглянемо детальнiше з точки зору умов рiвноваги.

<span class="p1"><b>Перша:</b></span> двi сили $$m \vec{g}$$ урiвноважуються силою реакцiї опори $$\vec{N}$$. <span class="p1"><b>Друга:</b></span> вiдносно точки обертання маємо 2 ненульових момента. Момент сили тяжiння для першого тiла вiдповiдає обертанню тiла проти годинникової стрiлки, отже, вiн буде зi знаком мiнус. <b>Так як сила тяжiння перпендикулярна до лiнiї стрижня, плече сили спiвпадає з вiдстанню вiд вiсi обертання</b> до точки прикладання сили i дорiвнює шести подiлкам – $$6d$$. Отже, $$M_1 = -6d \cdot mg$$. Другий момент має таке саме плече, але вiдповiдає за обертання за годинниковою стрiлкою, отже, ми його запишемо зi знаком «+». $$M_2 = 6d + mg$$. Легко побачити, що друга умова рiвноваги справдi виконується:

<div align="center">$$\Sigma M = M_1 + M_2 = - 6d \cdot mg + 6d \cdot mg = 0$$</div>

Тепер перший вантаж залишемо без змiн, а от справа пiдвiсимо два вантажi на вiдстанi трьох подiлок вiд вiсi обертання.

<div class="space"><img class="image" width="250"  src="https://rawgit.com/chudaol/ed-era-book-physics/master/images/chapter_6/25.png"></div>

Може iнтуiтивно ще не зрозумiло, але ми маємо знову стан рiвноваги. З першою умовою все, як завжди, зрозумiло, а от другу потрiбно розглянути.

Момент для першого вантажа не змiнився у порiвняннi з попереднiм прикладом: $$M_1 = -6d \cdot mg$$. Момент для подвiйного вантажа: сила = $$2mg$$, плече сили = $$3d$$, обертання за годинниковою стрiлкою ( «+» ). $$M_2 = 3d \cdot 2mg = 6d \cdot mg$$. Знову ж таки, друга умова рiвноваги виконується. Взагалi, це зрозумiло, адже порiвняно з першим моментом, тут було в два рази збiльшено силу, але в два рази зменшено плече.

Тепер ще трiшки складнiше :)

<div class="space"><img class="image" width="250"  src="https://rawgit.com/chudaol/ed-era-book-physics/master/images/chapter_6/26.png"></div>

Тут вже маємо три ненульових моментiв вiдносно вiсi обертання i знову ж таки маємо стан рiвноваги. 

<p class="p3">Момент для першого вантажа: сила = $$m\vec{g}$$, плече = $$3d$$, обертання проти годинникової стрiлки ( «-» ). $$M_1 = - 3d \cdot mg$$. Момент для другого вантажа: сила = $$3mg$$, плече сили = $$d$$, обертання проти годинникової стрiлки ( «-» ). $$M_2 = -d \cdot 3g = -3d \cdot mg$$. Момент для третього вантажа: сила = $$2mg$$, плече = $$3d$$, обертання за годинниковою стрiлкою ( «+» ). $$M_3 = 3d \cdot 2mg = 6d \cdot mg$$. Друга умова рiвноваги виконується:</p>

<div align="center">$$\Sigma M = M_1 + M_2 + M_3 = -3dmg - 3dmg + 6dmg = 0$$</div>

<p class="p3">Задачi на урiвноваження одних вантажiв iншими дуже часто зустрiчаються у шкiльних задачах та у тестi ЗНО. Запитання можуть бути такого типу: де розмiстити додатковий вантаж, щоб система була у рiвновазi чи який вантаж потрiбно почепити на дане мiсце, щоб система перебувала у рiвновазi. Незалежно вiд поставленої задачi, розв’язується вона за допомогою запису другої умови рiвноваги.</p>

<div align="center">Правило моментiв зачасту називають <font color="#FAAF00"><b>золотим правилом механiки</b></font>:</div>

<div align="center"><i>«Виграючи у силi, програємо у вiдстанi.»</i></div>

Справдi, чим бiльше плече, тим меншу силу потрiбно прикласти, щоб отримати певну величину момента сили. Навпаки, чим бiльша сила, тим менше плече можна використовувати. Золоте правило механiки було вiдоме ще за часiв Архiмеда. Його вiдома фраза:

<div align="center"><i>«Дайте менi точку опори i я переверну Землю.»</i></div>


<div class="task-wrap">
<span class="task">Задача 2</span> <b>НЕДОБРОСОВIСНИЙ ПРОДАВЕЦЬ</b>
<div class="task-text">
Нажаль у свiтi iснують хитрi та недобросовiснi продавцi. Один з таких має точковий магнiт масою 1 кг. На якiй вiдстанi вiд осi вагiв вiн має прикрiпити його до плеча чашки у яку накладає товар, щоб обважувати покупцiв на 200 г? Плечi вагiв по 20 см.

<div class="space"><img class="image" width="250"  src="https://rawgit.com/chudaol/ed-era-book-physics/master/images/chapter_6/27.png"></div>

<b><i>Розв’язок.</i></b> Отже, обважити на 200... Для цього магнiт повинен створювати той же момент сили вiдносно осi вагiв, що i 200 г товару з плечем у 20 см:

<div align="center">$$M_т = 0.2 \cdot 10 \cdot 0.2 = 0.4 \ (Н \cdot м)$$</div>

<div align="center">$$M_т = M_м = m_м \cdot g \cdot l_м$$</div>

Звiдки отримуємо вiдстань вiд осi вагiв, на якiй потрiбно закрiпити магнiт:

<div align="center">$$l_м = \dfrac{M_т}{m_м \cdot g} = \dfrac{0.4}{1 \cdot 10} = 4 \ см$$</div>
</div>
</div>

<div class="task-wrap">
<span class="task">Задача 3</span> <b>НЕЩАСНИЙ ВИПАДОК У ЄГИПТI</b>
<div class="task-text">
Нещаснi випадки можуть трапить будь-де i будь з ким. Не є винятком i будiвництво єгипетських пiрамiд. Уявiмо ситуацiю, що одному з робiтникiв придавило ногу одним з найлегших блокiв, з яких цi пiрамiди споруджувались, масою 2750 кг. Чи зможуть вiсiм його товаришiв масою по 95 кг вивiльнити його, якщо Iмхотеп саме для таких випадкiв вiддав на будiвництво невагому 5 метрову балку, що неможливо зламати чи навiть зiгнути? Точку опори робiтники встановили на вiдстанi 1 метр вiд блоку. Взятись за балку вони можуть попарно на вiдстанi 20 см один вiд одного, щоб не заважати самим собi. Уся маса блоку зосереджена в точцi де пiд нього пiдклали балку (такого не буває, але це задача з фiзики).

<div class="space"><img class="image" width="250"  src="https://rawgit.com/chudaol/ed-era-book-physics/master/images/chapter_6/28.png"></div>

<b><i>Розв’язок.</i></b> Момент сили, що створює блок своєю вагою вiдносно точки опори:

<div align="center">$$M_б = m_б \cdot g \cdot l_б = 2750 \cdot 10 \cdot 1 = 27500 \ (Н \cdot м)$$</div>

Сумарний момент сил усiх робiтникiв, якi намагаються пiдняти блок:

<div align="center">$$M_р = 2m_р \cdot g \cdot (r_1 + r_2 + r_3 + r_4) = 2 \cdot 95 \cdot 10 \cdot (4 + 3.8 + 3.6 + 3.4) = 28120 \ (Н \cdot м)$$</div>

Масу i прискорення вiльного падiння ми винесли за дужки, оскiльки вони однаковi для усiх робiтникiв. Двiйка вiдноситься до фактору маси, оскiльки робiтники прикладають силу по двоє в однiй точцi.

Як бачимо невдаху врятовано, оскiльки сумарний момент сил робiтникiв бiльше, нiж момент сили, що створює блок вiдносно точки опори!
</div>
</div>