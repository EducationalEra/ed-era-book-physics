#Поняття вектора

<div class="eoz-wrap">
<span class="eoz">Означення</span>
<div class="eoz-text">
<b>Вектор</b> — це величина, що характеризується числовим значенням і напрямком.
</div>
</div>

Наочно вектор можна зобразити як напрямлений відрізок. Вектор задається двома точками $$A$$ і $$B$$, перша з яких є його <b>початком</b>, а друга – <b>кінцем</b>. Сам вектор тоді позначають як $$\vec{AB}$$. Часто вектори позначають маленькими латинськими літерами зі стрілочкою, наприклад $$\vec{a}$$. 

<div class="space">На рисунку кінець вектора зображається стрілкою:</div>

<div class="space"><img class="image"  src="/images/Add/vector/1.svg" /></div>

Величину, що характеризується лише числовим значенням (без задання напрямку) називають <b>скалярною</b>, або просто <b>«скаляром»</b>.

Два вектори називають <b>колінеарними</b>, якщо вони лежать на паралельних прямих. При цьому вони можуть бути співнапрямленими або протилежно напрямленими.

<div class="space">На малюнку всі три вектори $$\vec{a}$$, $$\vec{b}$$ та $$\vec{c}$$ є колінеарними, при цьому вектори $$\vec{a}$$ і $$\vec{b}$$ є співнапрямленими, а вектори $$\vec{a}$$ і $$\vec{c}$$ – протилежно напрямленими:</div>

<div class="space"><img class="image" height="300" src="/images/Add/vector/2.png" /></div>

<div class="eoz-wrap">
<span class="eoz">Означення</span>
<div class="eoz-text">
<b>Модуль вектора</b> $$\vec{AB}$$ - це число (скалярна величина), яке дорівнює довжині відрізка $$AB$$. Його позначають $$|\vec{AB}|$$.
</div>
</div>

