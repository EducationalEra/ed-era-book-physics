# <p1>Координати векторів</p1>

Якщо розглядати вектор в якійсь системі відліку, то він, як і будь-який об’єкт, має бути охарактеризований з точки зору координат.

<div class="space">Нехай вектор $$\vec{a}$$ починається в точці $$A$$ з координатами $$(x_1; y_1)$$ та закінчується в точці $$B$$ з координатами $$(x_2; y_2)$$. Тоді <p1>координатами вектора</p1> $$\vec{a}$$ називають числа $$a_1=x_2-x_1$$ та $$a_2=y_2-y_1$$. Координатне представлення вектора записують таким чином: $$\vec{a} \thinspace (a_1;a_2)$$.</div>

<div class="space"><img class="image"  src="https://rawgit.com/chudaol/ed-era-book-physics/master/images/Add/vector/4.svg" /></div>

Виконаємо паралельне перенесення вектора $$\vec{a}$$. Новий вектор позначимо $$\vec{a}^{\prime}$$, і він матиме початок в точці $$A^{\prime} \thinspace (x_1+m;y_1+n)$$ та кінець в точці $$B^{\prime} \thinspace (x_2+m;y_2+n)$$. Координати нового вектора $$\vec{a}^{\prime} (a_1^{\prime};a_2^{\prime})$$:

$$a_1^{\prime}=(x_2+m)-(x_1+m)=x_2-x_1=a_1$$


$$a_2^{\prime}=(y_2+n)-(y_1+n)=y_2-y_1=a_2$$


Бачимо, що новий вектор $$\vec{a}^{\prime}$$ має такі ж самі координати, як і вихідний вектор $$\vec{a}$$. З цього випливає ще одне означення рівності векторів: два вектори називають <p1>рівними</p1>, якщо вони мають <p1>рівні відповідні координати</p1>, і навпаки.


<b>Зауваження</b>: неважливо, де саме в координатному просторі знаходяться точки $$A$$ та $$B$$, важливе лише їхнє <p1>взаємне розташування</p1>. 

Простими словами, якщо початок вектора сумістити з початком координат $$(0;0)$$, то координати кінця вектора $$(a_1;a_2)$$ будуть координатами вектора $$\vec{a} \thinspace (a_1;a_2)$$.

Для зображення вектора в системі координат проводиться напрямлений відрізок (стрілка) з початку координат до точки з координатами вектора.