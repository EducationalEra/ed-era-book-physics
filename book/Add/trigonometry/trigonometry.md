# <p1>Тригонометричні функції</p1>
----

Тригонометричні функції – функції, що залежать від кута і пов'язують між собою кути трикутника та довжини його сторін. Вони мають широкий спектр застосувань у математиці і, відповідно, в областях науки, де математика застосовується для опису різних явищ та процесів. 

Безпосередньо у фізиці тригонометрія використовується для представлення векторів у різних системах координат і моделюванні періодичних процесів (звукових хвиль, елоктромагнітних коливань, зміни середньої температури протягом року тощо).

Сучасна наука використовує 6 базових тригонометричних функцій: *sin, cos, tg, ctg, sec, csc*; через перші дві виражаються всі інші.


Для визначення тригонометричних функцій кута $$\alpha$$ потрібно взяти **прямокутний** трикутник, що містить цей кут $$\alpha$$. Сторони трикутника матимуть наступні назви:

* <p1>Гіпотенуза</p1> –  сторона [прямокутного] трикутника, що лежить навпроти його прямого кута. Вона завжди є найдовшою зі сторін трикутника.
* <p1>Прилеглий катет</p1> – сторона, що лежить між прямим кутом і нашим кутом $$\alpha$$
* <p1>Протилеглий катет</p1> – сторона, що лежить навпроти нашого кута $$\alpha$$

Тепер у нас є все необхідне для означення тригонометричних функій. 







