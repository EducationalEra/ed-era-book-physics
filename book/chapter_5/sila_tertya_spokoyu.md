# Сила тертя спокою

<div class="space">Нехай на поверхнi лежить блок. До нього прикладено двi сили: сила тяжiння $$m \vec{g}$$ та сила реакцiї опори $$\vec{N}$$. Другий закон Ньютона справджується. Двi сили урiвноважують одна одну i маємо нульове прискорення.</div>

<div class="space"><img class="image" width="334" src="https://rawgit.com/chudaol/ed-era-book-physics/master/images/chapter_5/2.png"></div>

<div class="space"><p class="p3">Тепер почнемо прикладати невелику силу до тiла, але воно все одно поки не рухається. Зрозумiло, що для того, щоб другий закон Ньютона виконувався, повинна з’явитися сила, яка урiвноважує ту, яку ми приклали до тiла. Це сила тертя $$\vec{F_Т}$$.</p></div>

<div class="space"><p class="p3"><em> Ми з вами домовилися, що для легкостi зображення позначатимемо всi сили, прикладенi до тiла з рiвномiрним розподiлом маси, використовуючи наближення матерiальної точки. Взагалi то, сила тертя, наприклад, повинна йти вздовж поверхнi, а сила реакцiї опори вiд самої опори. Коли буде важливо враховувати форму тіла i точку прикладання сили, ми це обов’язково будемо робити.</em></p></div>

<div class="space"><img class="image" width="334" src="https://rawgit.com/chudaol/ed-era-book-physics/master/images/chapter_5/3.png"></div>

<div class="space">Сила тертя, яка виникає мiж поверхнею та тiлом, коли воно ще нерухоме, називається <span class="p1"><b>силою тертя спокою.</b></span> Для того, щоб прискорення тiла дорiвнювало нулю, сила тертя спокою повинна дорiвнювати прикладенiй силi.</div>

<div class="space" align="center">$$F_T = F$$</div>

<div class="space"><p class="p3">Тепер намагаємось все ж таки зрушити тiло, приклавши бiльшу силу, а воно знову не рухається. Таким чином виходить, що сила тертя спокою знову дорiвнює прикладенiй силi.</p></div>

<div class="space"><img class="image" width="334" src="https://rawgit.com/chudaol/ed-era-book-physics/master/images/chapter_5/14.png"></div>

<div class="space">В певний момент нашої прикладеної сили достатньо, щоб зрушити тiло. У цю переломну мить сила тертя спокою набуває свого <b>максимального значення $$F_{T\max}^c$$</b>. Верхнiй iндекс "с" означає, що ми розглядаємо силу тертя спокою.</div>

<div class="space"><p class="p3">Давайте визначемо вiд чого залежить це максимальне значення.</p></div>

<div class="space"><p class="p3">По-перше, воно залежить вiд того, як сильно взаємодiють мiж собою поверхня та тiло. Сила, яка вiдповiдає за таку взаємодiю – <span class="p1"><b>сила реакцiї опори $$N$$.</b></span></p></div>

<div class="space"><p class="p3">По-друге, iснує залежнiсть вiд матерiалiв дотичних поверхонь. Коефiцiєнт, який характеризує тертя мiж матерiалами у станi спокою називається <span class="p1"><b>коефiцiєнтом тертя спокою $$\mu_c$$.</b></span></p></div>

<div class="eoz-wrap">
<span class="eoz">Означення</span>
<div class="eoz-text">
<div class="space"><b>Сила тертя спокою $$F_T^c$$</b> – сила, що виникає при спробi зрушити тiло. Напрямлена вздовж лiнiї стику поверхонь та в протилежну сторону до напрямку зсуву.</div>

Сила тертя спокою змiнюється в межах вiд нуля (вiдсутня прикладена сила) до максимального значення $$\mu_c N$$ (момент початку руху тiла):

<div align="center">$$0 \le F_T^c \le \mu_c N$$</div>
</div>
</div>