# Прискорення та гальмування

<div class="eoz-wrap">
<span class="eoz">Означення</span>
<div class="eoz-text">
<b>Рівноприскорений прямолінійний рух</b> — рух, при якому за будь-які однакові проміжки часу швидкість тіла змінюється на однакові величини.
<p></p>
<b>Прискорення рівноприскореного прямолінійного руху</b> – векторна величина, яка дорівнює відношенню зміни швидкості тіла до проміжку часу, за який ця зміна відбулася

$$\vec{a} = \dfrac{\vec{v}-\vec{v}_0}{\Delta t}$$<br>


<p>У системі СІ - $$\dfrac{\text{м}}{\text{с}^2}$$</p>

</div>
</div>

При рівноприскореному прямолінійному русі:
1. Прискорення постійне – $$\vec{a}=const$$
2. Проекція швидкості – пряма лінія, кут нахилу якої визначає прискорення:
$$v_x(t)=v_{0x}+a_xt$$

<img class="image"  src="https://rawgit.com/chudaol/ed-era-book-physics/master/images/chapter_2/3.svg" />

На малюнку зображено зміну швидкості на $$1$$ м/с кожну наступну секунду. Побудуємо відповідний графік залежності проекції швидкості від часу $$v_x(t)$$

<img class="image"  src="https://rawgit.com/chudaol/ed-era-book-physics/master/images/chapter_2/4.svg" />

Початкова швидкість, з якої ми почали розгляд руху $$v_{0x}= 1$$ м/с $$\rightarrow$$ графік починається з точки $$(0,1)$$. Кут нахилу прямої $$v_x(t)$$ визначає прискорення (аналогічно до визначення швидкості із графіку $$x(t)$$).

<p1>Чим більше нахил прямої</p1> $$\boldsymbol v_x(t)$$ <b>тим більше прискорення</b> $$\boldsymbol a_x$$<b>.</b>


<div class="add-wrap">
<span class="add">Зв’язок з похідною</span>
<div class="add-text">
Ви вже помітили схожість у визначенні проекції швидкості як тангенсу кута нахилу прямої $$x(t)$$ з визначенням проекції прискорення як тангенсу кута нахилу прямої $$v_x(t)$$. Похідна взагалі вказує на швидкість зміни величини. Проекція швидкості - це швидкість зміни координати, а проекція прискорення - це швидкість зміни проекції швидкості.

У школі максимум розглядається рівноприскорений рух, але якщо би прискорення було змінним, то знадобилося би означення <b>миттєвого прискорення</b>, аналогічно до миттєвої швидкості, і виражалося би воно таким чином:

$$a_x=lim_{\Delta t\to0}\dfrac{\Delta v_x}{\Delta t}=v'_x(t)=x''(t)$$

Отже, проекція швидкості - похідна від координати, проекція прискорення - похідна від проекції швидкості. А в курсі математики ви ще познайомитесь з означенням другої похідної, тобто "похідної від похідної"(саме це і зображує $$x''(t)$$).
</div>
</div>


<div class="task-wrap">
<span class="task">Задача 1</span> <b>РОБОТА З ГРАФІКАМИ</b>
<div class="task-text">
Початкова швидкість тіла $$v_{0x} = 2 м/с$$. Прямолінійний рух тіла поділений на три проміжки, протягом яких тіло рухається з різними прискореннями. Графік залежності проекції прискорення від часу $$a_x(t)$$. Побудуйте відповідний графік $$v_x(t)$$ для цього руху.

<img class="image"  src="https://rawgit.com/chudaol/ed-era-book-physics/master/images/chapter_2/5.svg" />


<b><i>Розв’язок.</i></b> Розглянемо кожну ділянку окремо: <br>

<b>Перша</b> ($$t_1 = 0c, t_2 = 3c$$)
Проекція прискорення $$a_{1x} = -2 \dfrac{\text{м}}{\text{c}^2}$$

Тоді рівняння швидкості

$$v_{1x}=v_{0x}+a_{1x}t=2-2t$$

Проекція швидкості через три секунди руху:<br>

<p>$$v_{1x}(3)=-4\dfrac{\text{м}}{\text{c}}$$</p>

<b>Друга</b> ($$t_1 = 3c, t_2 = 5c$$)
Проекція прискорення $$a_{2x} = 4 \dfrac{\text{м}}{\text{c}^2}$$
Тоді рівняння швидкості <br>

<p>$$v_{2x}=v_{1x}+a_{2x}t=-4+4t$$</p>

Проекція швидкості через три секунди руху:<br>
<p>$$v_{2x}(2)=4\dfrac{\text{м}}{\text{c}}$$</p>

<b>Третя</b> ($$t_1 = 5c, t_2 = 9c$$)<br>

Проекція прискорення $$a_{3x} = 1\dfrac{\text{м}}{\text{c}^2}$$<br>
Тоді рівняння швидкості <br>

<p>$$v_{3x}=v_{2x}+a_{3x}t=4+t$$</p>

Проекція швидкості через три секунди руху:<br> <p>$$v_{3x}(4)=8\dfrac{\text{м}}{\text{c}}$$</p>
Проекція швидкості через чотири секунди руху:<br> <p>$$v_{3x}(4)=8\dfrac{\text{м}}{\text{c}}$$</p>
</div>
</div>



	