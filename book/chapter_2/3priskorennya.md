# Прискорення та гальмування

<div class="eoz-wrap">
<span class="eoz">Означення</span>
<div class="eoz-text">
<b>Рівноприскорений прямолінійний рух</b> – рух, при якому за будь-які однакові проміжки часу швидкість тіла змінюється на однакові величини.
<p></p>
<b>Прискорення рівноприскореного прямолінійного руху</b> – векторна величина, яка дорівнює відношенню зміни швидкості тіла до проміжку часу, за який ця зміна відбулася

$$\vec{a} = \dfrac{\vec{\upsilon}-\vec{\upsilon}_0}{\Delta t}$$<br>


<p>У системі SI – $$\dfrac{\text{м}}{\text{с}^2}$$</p>

</div>
</div>

При рівноприскореному прямолінійному русі:
1. Прискорення постійне – $$\vec{a}=const$$
2. Проекція швидкості – пряма лінія, кут нахилу якої визначає прискорення: 
$$\upsilon_x(t)=\upsilon_{0x}+a_xt$$

<img class="image"  src="https://rawgit.com/chudaol/ed-era-book-physics/master/images/chapter_2/3.svg" />

На малюнку зображено зміну швидкості на $$1$$ м/с кожну наступну секунду. Побудуємо відповідний графік залежності проекції швидкості від часу $$\upsilon_x(t)$$

<img class="image"  src="https://rawgit.com/chudaol/ed-era-book-physics/master/images/chapter_2/4.svg" />

Початкова швидкість, з якої ми почали розгляд руху $$\upsilon_{0x}= 1$$ м/с $$\rightarrow$$ графік починається з точки $$(0,1)$$. Кут нахилу прямої $$\upsilon_x(t)$$ визначає прискорення (аналогічно до визначення швидкості із графіку $$x(t)$$).

<span class="p1">Чим більше нахил прямої</span> $$\boldsymbol \upsilon_x(t)$$, <b>тим більше прискорення</b> $$\boldsymbol a_x$$<b>.</b>


<div class="add-wrap">
<span class="add">Зв’язок з похідною</span>
<div class="add-text">
Ви вже помітили схожість у визначенні проекції швидкості як тангенсу кута нахилу прямої $$x(t)$$ з визначенням проекції прискорення як тангенсу кута нахилу прямої $$\upsilon_x(t)$$. Похідна взагалі вказує на швидкість зміни величини. Проекція швидкості – це швидкість зміни координати, а проекція прискорення – це швидкість зміни проекції швидкості.

У школі розглядається тільки рівноприскорений рух, але якщо б прискорення було змінним, то знадобилося б означення <b>миттєвого прискорення</b>, аналогічно до миттєвої швидкості, і виражалося би воно таким чином:

$$a_x=\lim\limits_{\Delta t\to0}\dfrac{\Delta \upsilon_x}{\Delta t}=\upsilon_x^\prime (t)=x^{\prime \prime}(t)$$

Отже, проекція швидкості – похідна від координати, проекція прискорення - похідна від проекції швидкості. А в курсі математики ви ще познайомитесь з означенням другої похідної, тобто «похідної від похідної» (саме це і зображує $$x^{\prime \prime}(t)$$).
</div>
</div>


<div class="task-wrap">
<span class="task">Задача 1</span> <b>РОБОТА З ГРАФІКАМИ</b>
<div class="task-text">
Початкова швидкість тіла $$\upsilon_{0x} = 2 м/с$$. Прямолінійний рух тіла поділений на три проміжки, протягом яких тіло рухається з різними прискореннями. Графік залежності проекції прискорення від часу $$a_x(t)$$. Побудуйте відповідний графік $$\upsilon_x(t)$$ для цього руху.

<img class="image"  src="https://rawgit.com/chudaol/ed-era-book-physics/master/images/chapter_2/5.svg" />


<p><b><i>Розв’язок.</i></b> Розглянемо кожну ділянку окремо: <br></p>
<p></p>
<p><b>Перша</b> ($$t_1 = 0 \thinspace \text{c}, t_2 = 3 \thinspace \text{c}$$)
Проекція прискорення </p>

\[a_{1x} = -2 \thinspace \dfrac{\text{м}}{\text{c}^2}\]

Тоді рівняння швидкості

\[\upsilon_{1x}=\upsilon_{0x}+a_{1x}t=2-2t\]

Проекція швидкості через три секунди руху:

\[\upsilon_{1x}(3)=-4 \thinspace \dfrac{\text{м}}{\text{c}}\]

<p><b>Друга</b> ($$t_1 = 3 \thinspace \text{c}, t_2 = 5 \thinspace \text{c}$$).
Проекція прискорення</p> 

\[a_{2x} = 4 \thinspace \text{м/c}^2\]

Тоді рівняння швидкості 

\[\upsilon_{2x}=\upsilon_{1x}+a_{2x}t=-4+4t\]

Проекція швидкості через три секунди руху:

$$\upsilon_{2x}(2)=4 \thinspace \text{м/c}$$
<br>

<p><b>Третя</b> ($$t_1 = 5 \thinspace \text{c}, t_2 = 9 \thinspace \text{c}$$).

Проекція прискорення </p>

\[a_{3x} = 1 \thinspace \text{м/c}^2\]

Тоді рівняння швидкості 

\[\upsilon_{3x}=\upsilon_{2x}+a_{3x}t=4+t\]

Проекція швидкості через чотири секунди руху:

\[\upsilon_{3x}(4)=8 \thinspace \text{м/c}\]

</div>
</div>



	