# Рівняння рівноприскореного прямолінійного руху

При розгляді рівномірного прямолінійного руху ми з вами встановили, що площа фігури, обмеженої графіком $$v_x(t)$$ , віссю часу та лініями $$t=t_1$$ і $$t=t_2$$, дорівнює проекції переміщення, яке здійнило тіло за цей проміжок часу.

Давайте поглянемо на площу потрібної фігури на графіку $$v_x(t)$$ для рівноприскореного прямолінійного руху.

<img class="image"  src="https://rawgit.com/chudaol/ed-era-book-physics/master/images/chapter_2/6.svg" />

<p1>Проекція переміщення:</p1> $$S_x = S_{\text{трикутника}} + S_{\text{прямокутника}}$$

$$S_{\text{трикутника}} = \dfrac{h\cdot a}{2} = \dfrac{(v_x-v_{0x})(t_2-t_1)}{2}=\dfrac{(v_x-v_{0x})\Delta t}{2}=\dfrac{(v_x-v_{0x})\Delta t\cdot\Delta t}{2\Delta t}=\dfrac{a\Delta t^2}{2}$$

$$S_{\text{прямокутника}} = (v_x-v_{0x})(t_2-t_1)=v_{0x}(t_2-t_1)=v_{0x}\Delta t \Rightarrow \boxed{S_x=v_{0x}\Delta t + \dfrac{a\Delta t^2}{2}}$$

Проекція переміщення дорівнює різниці між координатою початку руху і кінця руху $$S_x=x - x_0$$, підставляючи цей вираз у вираз для переміщення, отримуємо рівняння рівноприскореного прямолінійного руху.

<div class="eoz-wrap">
<span class="eoz">Означення</span>
<div class="eoz-text">
<b>Проекція переміщення на вісь x</b> 

$$S_x = v_{0x}t +\dfrac{at^2}{2}$$
    
<b>Проекція швидкості на вісь x</b>

$$v_x=v_{0x}+at$$

<b>Рівняння рівноприскореного прямолінійного руху</b>

$$x=x_0+v_{0x}t+\dfrac{at^2}{2}$$
    
$$x$$ - координата тіла;
$$x_0$$ - координата тіла;
$$v_{0x}$$ - проекція початкової швидкості на вісь $$x$$;
$$a_x$$ - проекція прискорення на вісь $$x$$.
</div>
</div>


Як видно, залежність $$a(t)$$ - квадратична, тобто присутній член $$t^2$$. Вид цієї функції - параболічний (з видами функцій ви можете детально ознайомитись в курсі з математики).

<div class="task-wrap">
<span class="task">Задача 2</span> <b>ГАЛЬМУВАННЯ АВТОМОБІЛЯ</b>
<div class="task-text">
Міністерство транспорту у м. Київ вирішило провести дослідження величини гальмівного шляху в залежності від швидкості автомобіля, на якій починає гальмувати водій. Так як, різні машини гальмують по-різному, було вирішено знайти відношення величин гальмівного шляху для двох різних початкових швидкостей $$v'_{0x}$$ та $$v''_{0x}$$, тобто $$l''/l'$$. Вважайте, що прискорення, з яким автомобіль рухається при гальмуванні – однакове в обох випадках.

<b>Дано:</b> $$v'_{0x}, \ v''_{0x}, \ a'_x=a''_x$$

<b>Знайти:</b>  $$l''/l'$$




<b><i>Розв’язок.</i></b> Направимо вісь $$x$$ в сторону руху, тоді $$v_{0x}>0,\ a_x <  0$$.

<img class="image"  src="https://rawgit.com/chudaol/ed-era-book-physics/master/images/chapter_2/7.svg" />

Нехай модуль прискорення дорівнює $$a$$. Тоді $$a'_x=a''_x=-a$$. Помістимо початок координат у точку, з якої починаємо досліджувати гальмування $$x_0=0$$. Рівняння руху для обох випадків

$$x'=v'_{0x}t-\dfrac{at^2}{2}, / x''=v''_{0x}t-\dfrac{at^2}{2}$$

Щоб знайти час зупинки автомобіля, треба розв’язати рівняння швидкості (зупинка $$\rightarrow v_x=0$$)

$$v_x=v_{0x}-at \Rightarrow 0=v_{0x}-at\Rightarrow t=\dfrac{v_{0x}}{a}$$

Підставимо час у рівняння залежності координати від часу. 

$$x=v_{0x}\cdot\dfrac{v_{0x}}{a}-\dfrac{a\cdot v^2_{0x}}{2a^2}=\dfrac{v^2_{0x}}{a}-\dfrac{v^2_{0x}}{2a}=\dfrac{v^2_{0x}}{2a}$$

Отже, відношення гальмівних шляхів дорівнює відношенню квадратів швидкостей

$$\dfrac{x''}{x'}=\dfrac{v''^2_{0x}}{v'^2_{0x}}$$

Наприклад, гальмівний шлях для швидкості $$80$$ км/год приблизно в $1.7$ разів більший ніж для $$60$$ км/год.
</div>
</div>