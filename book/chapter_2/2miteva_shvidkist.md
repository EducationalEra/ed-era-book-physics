# Миттєва швидкість

За рівномірномого прямолінійного руху проекцію швидкості на вісь знаходимо з простої формули:

<p align="center">$$\upsilon_x = \dfrac{S_x}{t}$$</p>

Така формула дає правильний результат, оскільки швидкість протягом усього руху не змінюється.

З іншого боку, в реальних задачах часто трапляється рух зі змінною швидкістю. Наприклад, маємо графік $$x(t)$$.

<img class="image"  src="/images/chapter_2/1.svg" />

Тут швидкість різна у різні моменти часу. Якщо ви уважно читали попередню лекцію, то пам’ятаєте, що кут нахилу прямої $$x(t)$$ визначає величину проекції швидкості $$\upsilon_x$$. Наприклад, тут нахил прямої різниться для кожної з точок <b>1, 2, 3</b>.

Уважно подивимось на кожну з точок:

<img class="image"  src="/images/chapter_2/2.svg" />

Кути між дотичними до графіка $$x(t)$$ у даних точках та вісь часу визначають миттєву швидкість. Операція, яка дає змогу знайти кут нахилу дотичної до графіка
називається <b>похідною</b> (похідна детальніше буде вивчатися в курсі з математики). Не страшно, якщо ви не знаєте поки цієї термінології, головне, щоб ви розуміли фізичну суть на даному етапі.

<div class="eoz-wrap">
<span class="eoz">Визначення</span>
<div class="eoz-text">
<b>Миттєва швидкість</b> – швидкість тіла в певний момент часу в певній точці траєкторії.
<center>$$\upsilon_x=\lim\limits_{\Delta t\to 0}^{} \dfrac{\Delta x}{\Delta t}=x^\prime(t)$$</center>
</div>
</div>

<br>

<div class="fluidMedia">
<iframe width="560" height="315" src="https://www.youtube.com/embed/kHo6SvAnbmk" frameborder="0" allowfullscreen></iframe>
</div>
<div class="popup">
</div>

<br>


$$\upsilon_x=\lim\limits_{\Delta t\to 0}^{} \dfrac{\Delta x}{\Delta t}$$ означає, що миттєва швидкість визначається, як і для прямолінійного рівномірного руху, переміщенням, поділеним на час Але оскільки $$x(t)$$ у даному
випадку не пряма лінія, ми досліджуємо окіл точки, в якій хочемо визначити швидкість (дуже маленький проміжок часу і відповідно маленький проміжок $$\Delta x$$). Окіл точки – наближення до прямої лінії, отже, поділивши $$\Delta x$$ на $$\Delta t$$ в околі, визначимо швидкість у цій точці.

У ЗНО від вас не вимагається виконувати такі операції, але розуміння процесу - обов’язкове.